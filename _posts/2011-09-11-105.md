---
title: จากกัวเตมาลาถึงนิวยอร์ค
layout: default
lang: th
---

<p>กัวเตมาลาอาจไม่เกี่ยวข้องโดยตรงกับเหตุการณ์ 9/11 แต่อ่านเรื่องสงครามกลางเมือง 36 ปีในประเทศนี้แล้ว ทำให้มองภาพ CIA เป็นปีศาจได้ไม่แพ้ Al-Qaeda ซึ่งสมาชิกบางส่วนคือ Arab Afghan ที่เคยร่วมรบกับ Mujahideen เพื่อต่อต้านโซเวียตในอัฟกานิสถาน โดยมี CIA ให้เงินและอาวุธสนับสนุนผ่านกองทัพปากีสถานอีกที ในช่วงสงครามเย็น CIA หนุนเผด็จการหรือปีศาจตนไหนก็ได้ที่บอกว่าตัวเองต่อต้านคอมมิวนิสต์ (อย่าแปลกใจถ้า สฤษดิ์ ถนอม ประภาส … คือกลุ่มคนที่สร้างความมั่งคั่งจากเศษเงินของ CIA เช่นกัน)</p>
<p>หลังสงครามเย็น ศัตรูตัวใหม่ของ CIA เปลี่ยนมาเป็นผู้ก่อการร้ายสากล พูดให้ตรงกว่านั้นคือกลุ่มมุสลิมหัวรุนแรงติดอาวุธ (ซึ่งหลายกลุ่มก็เคยเป็นพันธมิตรเก่าและเคยฝึกฝนกับ CIA มาก่อน)</p>
<p>Osama bin Laden ถูก CIA ไล่ล่าตั้งแต่ปี 1996 ห้าปีก่อนเกิดเหตุการณ์ 9/11 (ลือกันว่าก่อนหน้านี้ Osama เป็นเด็กปั้นของ CIA ด้วยซ้ำไป <a href="http://newsvote.bbc.co.uk/2/hi/south_asia/155236.stm">http://newsvote.bbc.co.uk/2/hi/s...</a>) น่าสนใจว่าเมื่อกลุ่มก่อการร้ายสากลลดพลังลงมากจากเมื่อสิบกว่าปีก่อน แล้ว CIA จะปั้นศัตรูตัวใหม่ของตัวเองให้เป็นใคร? (เดาว่าคงยกตำแหน่งนี้ให้อิหร่านกับเกาหลีเหนือ แต่รัฐบาลทหารพม่าคงรอดตัว ตราบใดที่ CIA ยังหาผลประโยชน์จากแหล่งผลิตเฮโรอีนที่ใหญ่ที่สุดในโลกได้)</p>
<p>ไว้อาลัยแด่ผู้บริสุทธิ์มากมายที่เสียชีวิตไปเพราะสงครามที่พวกเขาไม่ได้ก่อ</p>
