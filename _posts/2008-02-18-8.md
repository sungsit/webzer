---
title: In love with Drupal
layout: default
lang: th
---

<p>ส่วนหนึ่งที่ผมชอบมากๆ ไม่ว่าจะเป็น drupal เวอร์ชั่นไหน คือ มันมาพร้อมกับ core ขนาดเบาๆ แต่ทำงานรวดเร็วและไว้ใจได้ ไม่ข่มเหงจิตใจคนทำเว็บ ส่วนใครอยากได้อะไรเพิ่ม ก็ไปหามาใส่ได้เรื่อยๆ (<a href="http://drupal.org/project/Modules">modules</a>) โดยไม่ต้องไปฮ้งไปแฮกอะไรใน core</p>
<p>อีกส่วนนึงคือ ระบบ override ที่แบ่งเป็นเลเยอร์ชัดเจน ส่วนมากผมปรับแต่ง drupal แค่ในระดับ presentation layer (themes) แต่เพิ่งรู้ว่า เราสามารถกำหนดตัวแปรหรือฟังชั่นใหม่แทนอันเดิม ในเลเยอร์ระดับนี้ได้ด้วย wow! เพิ่งรู้จริงๆนะเนี่ย เคยสังเกตเห็นใน ไฟล์ template.php กับ settings.php ของบางธีม แต่ไม่เคยเอะใจ จนลองเล่นโมดูลใหม่ของ drupal6 ตัวนี้ : <a href="http://drupal.org/project/devel">devel</a> ถึงได้รู้ว่า มันทำอะไรได้เยอะกว่าที่เราคิด และก็เช่นเดิม โดยไม่ต้องไปแตะ core</p>
<p>ส่วนที่ผมตื่นเต้นที่สุดใน drupal6 คือ behavior layer ครับ (พวก javascripts) อันที่จริงมันก็เล่นได้ตั้งนานแล้ว(มั้ง) แต่ผมไม่รู้ เพราะใน drupal5 ก็มี jQuery อยู่แล้ว แต่ drupal6 เอามันมาใช้ประโยชน์มากขึ้น มันก็เลยโดดเด่นขึ้นมา (แต่ผมรู้สึกว่า drupal6 กับ jQuery มันยังไม่ค่อยลงตัวนะ ในส่วนแอดมินนะครับ แต่ในส่วนธีมผมยังไม่ได้ลอง)</p>
<p>อีกข้อที่ลืมไม่ได้ ในฐานะคนทำงานเว็บดีไซน์ คือ drupal ให้ความสำคัญกับ web standards มากๆ อันนี้ผมสังเกตจากหลายๆ ธีมที่ดาวน์โหลดจาก <a href="http://drupal.org/project/Themes">drupal.org</a> ล้วนแล้วแต่แบ่งชัดเจน ระหว่าง ส่วน (x)html (page.tpl.php) กับ css (ถ้ามี javascripts ก็จะแยกต่างหาก) แถมวางใจได้ส่วนหนึ่งว่ามันรองรับการแสดงผลที่ถูกต้องในบราวเซอร์ต่างๆ (cross-browser compatible)</p>
<p>ที่ว่ามาข้างบนล้วนมีผลดีต่อผู้ใช้งานในระยะยาวครับ เพราะช่วยให้เราไม่ต้องปวดหัว เวลาต้องอัพเดตหรืออัพเกรดเวอร์ชั่น รวมถึงการแบ็คอัพ หรือแม้กระทั้งการย้ายเว็บไซต์ไปโฮตต์ที่อื่น เพราะเราไม่ต้องไปยุ่งกับ core ส่วนที่เราต้องแบ็คอัพจึงมีเพียงดาต้าเบส และ ไฟล์อื่นๆที่เราอัพโหลดมาเพิ่ม</p>
