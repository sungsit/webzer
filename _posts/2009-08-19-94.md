---
title: เพิ่งเริ่มหัดเขียน กอไก่
layout: default
lang: th
---

<p><a href="http://picasaweb.google.co.th/lh/photo/wKLxwfDzYQlrdV1NX0LWCw?feat=embedwebsite"><img src="http://lh5.ggpht.com/_Y0CVoTNHnqo/Slu3_xR2pBI/AAAAAAAAAf8/sEHUbVChYKA/s400/kokai-glyph-set.png"></a></p>
<p>ช่วงนี้มีหลายเรื่องที่ <strong>ต้องทำ</strong> และ <strong>จะต้องทำ</strong> ส่วนเรื่องที่ <strong>อยากทำ</strong> แต่ <strong>ไม่จำเป็นต้องทำ</strong> ก็จะเอามาโพสต์ทิ้งไว้ที่นี่ก่อน กันลืม... หนึ่งในเรื่องที่อยากทำแต่ยังไม่จำเป็นต้องทำ คือ ทำฟอนต์(ไทย)ไว้ใช้งาน(ในเว็บ)</p>
<p>ฟอนต์ไทยมีเยอะก็จริง แต่ตัวเลือกก็ยังน้อยเกินไป สำหรับใช้เป็น <strong>ตัวอ่าน</strong> ในหน้าเว็บ เพราะเคยสงสัยว่าทำไมใน Windows เจอแต่ Tahoma ใน Mac เจอแต่ Thonburi (ส่วนผู้ใช้ Linux นั้นอาจจะโชคดีกว่าเยอะ ในกรณีของตัวเลือกฟอนต์ไทยกับ CSS) อีกปัญหาหนึ่งที่หนักหนากว่าเรื่องตัวเลือกที่น้อย คือ เรื่องสเกล เพราะฟอนต์ไทยที่ไม่ได้มากับระบบปฏิบัติการ มักไม่ได้สเกลมาเพื่อใช้งานเป็นตัวอ่านในหน้าเว็บ เราอาจใช้ CSS ปรับสเกลได้ก็จริง แต่ฟอนต์ตัวนั้นต้องมี latin glyph มาด้วย ไม่อย่างนั้นพิมพ์ไทยปนอังกฤษเมื่อไหร่ ก็... เละ! CSS <code>font-family</code> สำหรับฟอนต์ไทยนั้นวางใจไม่ได้ เพราะต้องพึ่งโชคชะตา ส่วน <code>@font-face</code> ใน CSS3 ยิ่ง(ยัง)วางใจไม่ได้เข้าไปใหญ่ เพราะจากที่ลองทดสอบดูหลายๆรอบ มันไม่ค่อยชอบ unicode fonts (อันนี้แค่ข้อสันนิษฐาน ซึ่งอาจจะเกี่ยวกับ browser มากกว่าตัวฟอนต์หรือ CSS) พอ refresh ก็กลายเป็นตัวอักษรจากดาวดวงอื่น (อันนี้เห็นกับตา ใน browser หลายๆตัว)</p>
<p>ฟอนต์ไทยโอเพ่นซอร์สเท่าที่ผมรู้และชอบใช้งาน ก็มี <a href="http://linux.thai.net/projects/thaifonts-scalable">ThaiFonts-Scalable</a> , <a href="http://linux.thai.net/projects/thaifonts-arundina">ThaiFonts-Arundina</a> และ <a href="http://linux.thai.net/projects/thaifonts-arundina">ThaiFonts-SiamPradesh</a> จาก <a href="http://linux.thai.net/">lunux.thai.net</a> ซึ่งฟอนต์หลายตัวรวบรวมและดัดแปลงจาก ฟอนต์จาก nectec และ sipa (เคยเขียนถึงนานแล้ว ที่ <a href="/node/14">node/14</a>) แบบ .ttf ก็มี ซอร์สสำหรับ <a href="http://fontforge.sourceforge.net/">fontforge</a> ก็มีให้</p>
<p>หลังจากลองงม fontforge ได้ซักพัก ก็หมดความพยายาม เพราะวาดเส้นไม่ได้ดั่งใจ ต้องค้นหาวิธีจัดการกับ vector, outline และ scale เพื่อให้ตัวเองกลับไปใช้ illustrator วาดเส้น ซึ่งง่ายกว่า (เป็นความเคยชิน) แล้วค่อยเอามา generate ใน fontforge อีกที ไม่รู้เป็นการเพิ่มงานโดยใช่เหตุรึเปล่า แต่การทำฟอนต์มันก็ซับซ้อนอยู่แล้ว เพราะมันไม่ใช่แค่การวาดเส้น มีอีกหลายเรื่องต้องเรียนรู้อีกเยอะ</p>
<p>ภาพด้านบนเป็นตัวอักษร ชุดกอไก่ จริงๆทำ ชุดบอใบไม้ ไว้แล้วด้วย ตั้งใจว่าจะปรับปรุงให้มันเข้าคู่กับ <a href="http://en.wikipedia.org/wiki/Georgia_%28typeface%29">Georgia</a> ให้ได้ เพราะ Georgia คือ <a href="http://en.wikipedia.org/wiki/Core_fonts_for_the_Web">โคตรฟอนต์ที่เกิดมาเพื่อ www</a> (อยู่ใน Core fonts for the Web ที่ Micorsoft จ้างทำ) มันมีสเน่ห์อย่างประหลาดบนหน้าจอคอมพิวเตอร์ และ Georgia ก็ปลอดภัยสำหรับใช้งาน <code>font-family</code> ใน CSS ด้วย เพราะส่วนใหญ่จะมีในเครื่องกันอยู่แล้ว (ดู survey 08/08/2009 ที่ <a>Serif font sampler and survey results</a>)</p>
<p>แต่หนทางนั้นยังอีกยาวไกล และต้องเริ่มที่กอไก่ให้ได้ก่อน</p>
