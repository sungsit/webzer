---
title: Misaligned theme test
layout: default
lang: th
---

<p><a href="http://picasaweb.google.co.th/lh/photo/BCQTAb82eImDFZ_uSTMMkw?feat=embedwebsite"><img src="http://lh3.ggpht.com/_Y0CVoTNHnqo/ShG7G06aZgI/AAAAAAAAAbU/43cEp3cw9q8/s400/webzer-misalign.png" alt="webzer misalignment"></a></p>
<p>เกิดอาการเบื่อ Grid คล้ายๆคนเป็นโรคจิต เลยแงะ <a href="http://drupal.org/project/beach">Beach Theme</a> ออกมาปั่นป่วนให้มันเละเทะ โครงสร้างธีม 80% เหมือนเดิม เปลี่ยนแค่ CSS กับ กราฟิค (ถ้าอยากดู จงเลือก Misalign Test จาก Theme switch เพื่อดูอาการป่วยของ <strong>เว็บเซ่อ!</strong>)</p>
<p><strong>Edit: เอา Theme switch อีกไปแล้ว เพราะมีปัญหากับ cached files</strong></p>
<p>โดยหลักการแล้ว Alignment เป็นหัวใจอย่างหนึ่งการจัดเลย์เอาต์ ทั้งหน้าเว็บและหน้าหนังสือ หรืองานที่มีไว้ให้ <strong>อ่าน</strong> เป็นหลักนั่นเอง ภาษาที่เขียนจากซ้ายไปขวาก็เลยนิยมจัดตัวอักษรชิดซ้าย ส่วนภาษาที่เขียนจากขวาไปซ้ายก็จัดให้ชิดขวา เพื่อให้สายตาของผู้อ่านคุ้นเคยกับจุดเริ่มต้นหรือจุดอ้างอิงของบรรทัดใหม่ สมองและสายตาจะได้ไม่ล้าเกินไป</p>
<p>กลับมาเรื่องธีมของเว็บไซต์ โดยทั่วไป แม้จะไม่ได้ใช้ CSS จัดหน้าเว็บ แต่ธรรมชาติของ HTML ก็จะจัด alignment ชิดซ้ายให้เราอยู่แล้ว (ภาษาเขียนของมนุษย์ส่วนใหญ่ในโลกเขียนจากซ้ายไปขวา) นั่นเป็นเรื่องดีสำหรับการอ่านและงานตัวอักษร Grid System สำหรับงานออกแบบกราฟิคจึงเป็นหลักการที่มีประโยชน์มาก และผู้คนก็กำลังนำมาใช้กับงานออกแบบเว็บไซต์เพิ่มมากขึ้นด้วย (สำหรับ Drupal ก็มีธีมที่เอามาใช้เป็น framework ของธีมเลย เช่น <a href="http://drupal.org/project/blueprint">Blueprint</a> หรือ <a href="http://drupal.org/project/ninesixty">NineSixty</a>)</p>
<p><strong>มันใช้งานได้ดี แต่เป็นระเบียบเกินไป จนน่าเบื่อ...</strong></p>
<p>ผมแค่ลองคิดเล่นๆ ว่าจะเป็นยังไงถ้าเราจัดหน้าเว็บแบบ Misalign โดยให้ผู้เยี่ยมชมยอมรับได้ (แน่นอน ผมยังทำไม่สำเร็จ) เพราะ Alignment ไม่ใช่คุณสมบัติเดียวของงานออกแบบสิ่งพิมพ์เพื่อประโยชน์ใช้สอย ถ้าเราสามารถดึงคุณสมบัติอื่นออกมาให้เด่นชัด เพื่อทดแทน alignment ที่จงใจละเลยไปได้ ก็อาจทำให้ผู้ใช้สามารถใช้งานเว็บไซต์ได้แบบที่ไม่ต้องยึดติดกับกรอบแบบเดิม (แน่นอนว่าอาจจะไม่คุ้นเคย) เช่น ใช้สี, คอนทราสต์, การซ้ำ เพื่อจัดกลุ่มเมนูและข้อความ แทน block alignment เป็นต้น</p>
<p>Misalignment ไม่ใช่สิ่งใหม่ ในงานออกแบบกราฟิคก็พบเห็นได้ทั่วไป เพื่อสร้างความน่าสนใจให้กับงาน (ขอให้ได้แหวกทฤษฎี ประมาณนั้น) แต่สำหรับเว็บไซต์แล้ว ยังไม่ค่อยเห็นใครทำ Misalign (แบบจงใจนะ ไม่ใช่มั่วอย่างหลีกเลี่ยงมิได้!) อาจเป็นเพราะงานออกแบบเน้นไปที่ประโยชน์ใช้สอย มากกว่าการปลดปล่อยแรงบันดาลใจแบบงานศิลปะ</p>
<p>เว็บไซต์ก็อาจเป็นเครื่องมือสร้างงานศิลปะอีกแขนงหนึ่งได้ แต่เราคงต้องใช้เวลาค้นหาวิธีจัดการกับลักษณะเฉพาะของมันอีกสักพัก (มันเพิ่งเกิดมาไม่กี่สิบปีเอง) เหมือนที่คนกลุ่มหนึ่งสามารถนำ ภาพยนตร์ มาสร้างให้เป็นศิลปะแขนงที่เจ็ตได้ แปลว่า <strong>สิ่งเหล่านี้เป็นแค่เครื่องมือ มนุษย์ต่างหากที่ใช้สมอง เพื่อให้เกิดผลงานสร้างสรรค์</strong></p>
