---
title: Hello flat world!
layout: default
lang: th
---

<p><em>โลกกำลังเปลี่ยน</em> แต่ผมไม่รู้หรอกว่าพรุ่งนี้ มันจะ <em>เปลี่ยน</em> ไปยังไง</p>
<p>ถ้าให้จินตนาการ ก็คงบอกได้ว่า มนุษย์ตัวเล็กๆอย่างเราๆท่านๆ ต้องปรับกันครั้งมโหฬาร เราคงต้องเป็นมนุษย์ที่ยืดหยุ่นมากขึ้น พร้อมที่จะเรียนรู้และปรับตัวให้อยู่ใน <em>โลกที่แบนราบ</em> มากกว่าเดิม มันคือ โอกาสสำหรับคนรุ่นใหม่ หรือ เป็นฝันร้ายสำหรับคนรุ่นเก่า ได้พอๆกัน</p>
<!--break--><p>ใช่แล้วครับ ผมเคยอ่านหนังสือเรื่อง <em>the World is Flat</em> ของ <a href="http://http://www.thomaslfriedman.com/worldisflat.htm">Thomas L. Friedman</a> (ฉบับแปลภาษาไทย ใช้ชื่อว่า <em>ใครว่าโลกกลม</em>) ก็เลยจินตนาการว่า โลกที่เรากำลังอยู่ตอนนี้ และ ในอีกไม่กี่วันข้างหน้า จะแตกต่างกันอย่างไร</p>
<p>เมื่อผมคิดว่า <em>โลกกำลังเปลี่ยน</em> ผมก็พยายาม <em>เปลี่ยนตัวเอง</em> ด้วย ไม่ใช่แค่เพื่อให้ตัวเองมีโอกาสอยู่รอดในกระแสโลกาภิวัฒน์รอบใหม่เท่านั้น แต่เพื่อให้เข้าใจถึงศักยภาพที่ซ่อนอยู่ภายในของตัวเราเองด้วย ในฐานะปัจเจกบุคคลที่ไม่ได้มีอะไรวิเศษวิโสไปว่าคนอื่น เพราะอินเตอร์เน็ตเป็นเสมือน <em>โคตรอภิมหาห้องสมุด</em> สำหรับผม (และสำหรับอีกหลายๆคน) ผมค่อนข้างจะเชื่ออย่างไร้เดียงสาว่า อินเตอร์เน็ตมีคำตอบให้ผมแทบทุกคำถาม อย่างน้อยๆก็จุดประกายให้เรารู้ว่า จะหาคำตอบได้อย่างไร ไม่ทางใดก็ทางหนึ่ง มันเป็นเพียงเครื่องมืออย่างหนึ่งของโลกปัจจุบัน ก็เหมือน <em>มีด</em> นั้นแหละครับ ขึ้นอยู่กับว่า คุณจะใช้มัน <em>ทำครัว</em> หรือ <span style="text-decoration: line-through;"><em>ฆ่าคน!</em></span></p>
<p>blog แห่งนี้ ก็เปรียบเสมือน จุดเริ่มต้นทดลองเปลี่ยนตัวเอง ผมอยากเรียนรู้และเป็นส่วนหนึ่งใน โลกไซเบอร์สเปส ผมคิดว่า การเปลี่ยน <em>ตัวเอง</em> ให้เข้ากับ <em>โลก</em> ง่ายกว่า การ เปลี่ยน <em>โลก</em> ให้เข้ากับ <em>ตัวเอง</em> ครับ</p>
