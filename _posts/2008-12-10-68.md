---
title: คอมพิวเตอร์ดูดพลังมนุษย์?
layout: default
lang: th
---

<p>ช่วงนี้รู้สึกตัวเองสมองตันเป็นพิเศษ อาจเป็นเพราะมีอะไรหลายอย่างที่ต้องทำ แต่ดันเรียงลำดับไม่ค่อยถูก โดดไปจับเรื่องโน้นเรื่องนี้จนมั่วไปหมด บางทีอาจถึงเวลา <strong>พักเครื่อง</strong> ?</p>
<p>2-3 ปีมานี้ ผมอ่านตัวอักษรจากหน้าจอคอมพิวเตอร์ มากกว่าจะอ่านจากหนังสือ เพราะส่วนใหญ่ต้องขลุกอยู่กับอินเตอร์เน็ต ถ้าข้อมูลในหน้าจอมันยาวมากจริงๆ จึงจะพรินต์ออกมาอ่าน นอกนั้นก็ทำลายสายตาตัวเองโดยการจ้องมอนิเตอร์ทั้งวันทิ้งคืน</p>
<p>ผมเริ่มสงสัยว่า <strong>คอมพิวเตอร์ไม่ได้กินแค่ไฟฟ้า แต่มันดูดพลังความเป็นมนุษย์ของเราไปด้วยรึเปล่า?</strong> หรืออาจเป็นผมคนเดียว ที่กิจวัตรประจำวันถูกทำลายอย่างสิ้นเชิงโดยคอมพิวเตอร์ บางทีผมไม่อาบน้ำเป็นอาทิตย์ เพราะมัวแต่ทำสิ่งที่มันค้างอยู่ในคอมพิวเตอร์หรือเว็บไซต์ บางทีผมก็กินข้าวโดยไม่สนใจแปรงฟัน บางทีผมก็ลืมวิธีพูดคุยกับคนรอบข้างที่มองเห็นตัวเป็นๆ หรือว่าข้าพเจ้าอยู่กับสมองกลมากเกินไป?</p>
<p>พรุ่งนี้ผมจะหัดอ่านหนังสือ(ที่เป็นกระดาษ)อีกครั้ง ผมจะล้างหน้าแปรงฟันก่อนกินข้าว ผมจะเล่นกับหมาที่บ้าน ผมจะรดน้ำต้นไม้ ผมจะไม่สนใจคอมพิวเตอร์ซัก 1 วัน (เผื่อสมองจะได้เลิกตัน)</p>
