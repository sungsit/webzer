---
title: Drupal Colourise 6.X-2.1
layout: default
lang: th
---

<p>ค้างคามาหลายเดือน <a href="http://drupal.org/project/issues/colourise?text=&amp;status=All&amp;priorities=All&amp;categories=All&amp;version=All&amp;component=All">ชาวบ้านรายงานบั๊กเข้ามาเพียบ</a> เลยอาศัยจังหวะชุลมุล <a href="http://drupal.org/node/445528">ปล่อยเวอร์ชั่นใหม่ของ Drupal Colourise</a> ซะเลย</p>
<p>เวอร์ชั่นเดิม (colourise-6.x-2.0) จะมีปัญหา กับ Contrib module ที่เติม elements เข้ามาแทรกใน BODY เช่น <a href="http://drupal.org/project/admin_menu">Administration menu</a> และ <a href="http://drupal.org/project/simplemenu">SimpleMenu</a> ที่มักจะใช้ <code>position: absolute</code> ใน CSS ของโมดูล เพื่อยึดตำแหน่งส่วนบนของหน้าเว็บ วิธีแก้ก็ทำได้ด้วยการเอา <code>position: releative</code> ออกไปจาก CSS ในธีมของเราซะ (ทำไมเราต้องหลีกทางให้โมดูลด้วยเนี่ย? ทำถูกแล้วล่ะ โมดูลต้องสำคัญกว่าธีมสิ!)</p>
<p>อีกปัญหาก็เกิดกับ WYSIWYG editors ที่มักใช้ IFRAME เพื่อแสดงพื้นที่ของตัว editor แทน TEXTAREA ปกติของดรูปัล แบ็คกราวน์ของธีมเลยไปโผล่ในตัว editor ด้วย เพราะ Colourise กำหนดสีและภาพพื้นหลังไว้ที่ BODY แก้โดยย้ายมากำหนดสีและภาพพื้นหลังใน #page แทน</p>
<p>สิ่งที่เพิ่มเข้ามา อีกอันคือ อินเตอร์เฟสของธีมในภาษารัสเซีย อันนี้ไม่มีปัญญาแปลเองแน่ๆ แต่ <a href="http://drupal.org/user/436828">ChemAli</a> ส่งเข้ามา (อ่านไม่ออก แค่คิดว่าคงไม่มีพิษมีภัย)</p>
<p><strong>Thanks <a href="http://drupal.org/user/436828">ChemAli</a> for your russian translations.</strong></p>
<p>แต่ยังเหลืออีก 2 ธีมที่ต้องสะสาง คือ <a href="http://drupal.org/project/strange_little_town">Strange Little Town</a> กับ <a href="http://drupal.org/project/beach">Beach</a> รู้สึกว่ายิ่งปล่อยไว้นานก็ยิ่งขี้เกียจ <strong>โอ้วววว ขอพลังสร้างสรรค์จงสถิตย์ในตัวข้าอีกครั้งเทอญ!</strong></p>
