---
title: ร้าง!
layout: default
lang: th
---

<p>ผมทิ้ง webzer ร้างไปนาน เพราะนึกไม่ออกว่าจะทำอะไรกับมันต่อ ความจริงคือ ผมหาทางออกเรื่องการใช้ฟอนต์ไทยในเว็บยังไม่ได้ แต่ถ้าหมายถึงวิธีการแก้ปัญหาเฉพาะหน้านั้น มีหลายวิธีและทำได้ไม่ยาก เช่น เทคนิคเก่าๆ ใช้รูปภาพแทนตัวหนังสือ (<a href="http://www.stopdesign.com/articles/replace_text/">FIR  - Fahrner Image Replacement</a>) , ซับซ้อนขึ้นอีกหน่อย ก็ใช้ Flash กับ Javascript (<a href="http://www.mikeindustries.com/blog/sifr/">sIFR - Scalable Inman Flash Replacement</a>) , ถ้าใน IE4 ขึ้นไป ก็ใช้ไฟล์ eot ฝังฟอนต์ในหน้าเว็บได้ (เขียนไม่ผิดหรอกครับ IE4 อ่านไฟล์ฟอนต์ได้ตั้งนานแล้ว! <a href="http://www.microsoft.com/typography/web/embedding/weft3/tutorial.aspx">WEFT - Web Embedding Fonts Tool</a>) หรือ ใช้ @font-face ของ CSS3 (<a href="http://www.w3.org/TR/css3-webfonts/"> CSS3 module: Web Fonts</a>) แต่ทุกวิธีที่ว่ามา ไม่ใช่ทางแก้ปัญหาที่ยั่งยืน และบางวิธีก็ยังไม่เหมาะกับสถานการณ์ปัจจุบัน (เช่น CSS3)</p>
<p>หลังจากไม่ได้ใส่ใจมันซะนาน ผมก็นึกขึ้นได้ว่า webzer ไม่ได้อัพเกรดเวอร์ชั่นตั้งนานแล้ว ก็เลยอัพมันเป็น drupal 6.4 ซะที พอเข้าไปเช็คไส้เช็คพุงดู ก็เจอสแปมอื้อซ่า! โชคดีที่ตั้ง filter ไว้ ไม่งั้นเว็บนี้คงพรุน พอมองดูธีมที่ใช้อยู่ก็อยากจะเปลี่ยน เพราะรู้สึกขัดใจหลายอย่าง (มันดูประดิษฐ์ประดอย แบบบ้าวิชามากไปหน่อย) เลยทำเลย์เอาต์ใหม่เป็น HTML + CSS ควบด้วยวิชาจากปรมาจารย์ทั้งหลาย ใน <a href="http://www.alistapart.com">alistapart.com</a> เช่น <a href="http://www.zeldman.com/">jeffrey zeldman</a> , <a href="http://www.stopdesign.com/">douglas bowman</a> , <a href="http://www.markboulton.co.uk/index.php">mark boulton</a>  และ <a href="http://www.37signals.com/svn/">37signals</a>  จากนั้นก็พอร์ตเป็นธีมสำหรับ drupal6 แต่ผมก็ยังเปลี่ยนธีมไม่ได้ เพราะแม้บราวเซอร์แทบทุกตัว จะแสดงผลหน้าเว็บได้อย่างที่ผมต้องการ แต่ IE ก็ยังตามไม่ทันชาวบ้านเหมือนเดิม!</p>
<p>การแฮ็ค CSS เพื่อ IE นั้น แม้จะเป็นงานปกติของ web designer ทุกคน แต่เป็นงานที่น่ารำคาญมาก ความรู้สึกคงเหมือน ดูหนังซักเรื่องกำลังจะจบ แต่อยู่ดีๆฟิล์มก็ขาด! เซ็งพระเจ้าข้า... </p>
<p>ผมทิ้งธีมนั้นไว้ดูเองก่อน เอาไว้มีอารมณ์แฮ็ค CSS แล้วค่อยกลับมาเปลี่ยน (จริงๆใน webzer ผมเปลี่ยนธีมบ่อยกว่าเขียนเนื้อหาอีกแน่ะ ...เวรกรรม)</p>
