---
title: ความผิดพลาดประการแรก ในกระบวนการออกแบบเว็บไซต์
layout: default
lang: th
---

<p>ผมเพิ่งจะหัดทำเว็บได้ไม่นาน แรกๆก็ไม่ได้คิดจะเขียนเว็บเอง เพราะมี free blog service ให้เราเลือกใช้เยอะแยะ อย่าง <a href="http://blogger.com">http://blogger.com</a> , <a href="http://wordpress.com">http://wordpress.com</a> และของไทยก็อย่างเช่น <a href="http://exteen.com">http://exteen.com</a> หลังจากเข้าใจเรื่องข้อจำกัดในการจัดการทรัพยากรใน free blog เหล่านั้น ผมก็หัดติดตั้ง <a href="http://wordpress.org">wordpress</a> เองในฟรีโฮสต์ หลังจากพอรู้คุณสมบัติของทั้ง wordpress และฟรีโฮสต์ ผมก็เปลี่ยนมาใช้ <a href="http://drupal.org">drupal</a> เพราะมันเหมาะกับความต้องการของผมมากกว่า cms ตัวอื่นๆ และหลังจากที่รู้วิธีจัดการธีมใน drupal นั่นแหละ ผมถึงเริ่มคิดเรื่องการการออกแบบเว็บไซต์เอง แล้วก็อัพเกรดโฮสต์ เพื่อกดดันตัวเองให้จริงจังกับการทำเว็บ</p>
<p>ผมเดาว่าหลายคนที่เริ่มออกแบบเว็บไซต์แรกๆ คงเริ่มนึกถึงหน้าตาสวยๆของเว็บก่อนเป็นอันดับแรก แล้วค่อยหาอะไรมาเติมหรือตกแต่งมันเพิ่มขึ้นเรื่อยๆ เรื่อยๆ และเรื่อยๆ เพราะผมเคยเป็นแบบนั้น... แล้วคุณเป็นแบบนั้นรึเปล่า?</p>
<p>สำหรับผมตอนนี้ <em>การนึกถึงหน้าตาของเว็บไซต์ ก่อนที่จะคำนึงถึงประโยชน์ใช้สอยของมัน ถือเป็นข้อผิดพลาดประการสำคัญในการออกแบบเว็บ</em> เพราะปัญหาที่เจอคือ ผมมักจะจบลงด้วย หน้าเว็บที่รกรุงรัง (โคตรๆ) เต็มไปด้วยส่วนที่ไม่จำเป็น เพราะคิดแต่จะหาอะไรมาเพิ่ม แต่ไม่คิดจะเอาอะไรออกไป (ก็เสียดายอะ อุตส่าห์นั่งเขียนโค้ดตั้งนาน...) จนวันนึงผมก็เริ่มวิเคราะห์นิสัยเสียของตัวเอง ว่ามันติดเชื้อมาจากไหน แต่ก็หาต้นตอไม่เจอ ช่างมันเถอะอย่าไปโทษต้นตอ เพราะคนเราเริ่มต้นเรียนรู้ใหม่ได้เสมอ ถ้าไม่ยึดติดกับสิ่งที่ตัวเองเคยชินเกินไป</p>
<p>ผมจึงเริ่มศึกษาเรื่องหลักการออกแบบทั่วๆไปก่อน ไม่ใช่แค่สำหรับงานเว็บดีไซน์ เพราะผมเชื่อว่างานออกแบบทุกประเภทต้องมีหลักการร่วมกันบางอย่าง แล้วผมก็ได้รู้ว่า <em>การออกแบบไม่ใช่งานศิลปะที่มุ่งตอบสนอง(ตัวตน)ของคนทำ แต่การออกแบบต้องมุ่งไปที่ประโยชน์ซึ่งผู้ใช้งานควรได้รับ เป็นหลัก</em> อันนี้ผมไม่ได้คิดเอง แต่อ่านแล้วสรุปเอาเองจาก <a href="http://stats.bls.gov/ore/htm_papers/st970120.htm">A Shaker Approach to Web Site Design</a> และ <a href="http://gettingreal.37signals.com/toc.php">Getting Real</a> </p>
<p>ตอนนี้ผมต้องย้ำตัวเองเสมอก่อนลงมือเขียนเว็บให้ตัวเองและคนอื่น ว่าสิ่งที่ต้องคิดอย่างแรกเลย คือ <em>ผู้ใช้งานจะได้ประโยชน์อะไรจากหน้าเว็บที่ผมกำลังจะเขียน</em> หลังจากนั้นก็ค่อยแบ่งมันออก section ตามลักษณะของเนื้อหา (contents) เพื่อทำ layout แล้วค่อยมาดูรายละเอียดภายในแต่ละ section ส่วนเรื่องการตกแต่งนั้นมาหลังสุดครับ เพราะถ้าเราคิดถึงเรื่องรายละเอียดเล็กๆน้อยๆก่อนเวลาอันควร เราจะ <em>ติดกับ</em> ความรกรุงรัง</p>
<p>ผมคิดง่ายๆเท่านี้เอง...</p>
