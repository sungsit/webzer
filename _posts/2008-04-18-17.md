---
title: My first idea of first idea
layout: default
lang: th
---

<p>ผมกำลังอยากมีที่ซักแห่ง เอาไว้จดอะไรบางอย่างที่แล่นเข้ามาในหัวแบบทันทีทันใด ความจริงใช้สมุดโน้ตกับดินสอก็ได้ แต่เวลาส่วนใหญ่ของผมจะจมอยู่หน้าคอมพิวเตอร์ พอลุกไปหยิบสมุดกับดินสอก็ลืมไปแล้วว่าเมื่อกี้คิดอะไรอยู่ แถมยังจดไว้ไม่เป็นที่เป็นทางอีกต่างหาก นานๆเข้าก็ลืมไปเลยว่า ไอ้ที่เราเขียนไว้มันคืออะไร</p>
<p>ปัญหานี้มันแก้ได้ง่ายมาก เพราะในเครื่องผมมันมีโปรแกรม sticky ไว้ให้จดโน้ดอยู่แล้ว (widget ใน mac) แต่ผมก็ไม่เข้าใจเหมือนกันว่าทำไมผมไม่ค่อยใช้มัน พักหลังผมใช้บริการของ <a href="http://tadalist.com">http://tadalist.com</a> เป็นส่วนใหญ่ ซึ่งผมชอบเพราะมันใช้ง่ายดี (ส่วนที่ <a href="http://google.com/notebook">http://google.com/notebook</a> ก็เพิ่งลองใช้ดู) แต่มันเหมาะจะเป็น to-do list หรือ สิ่งที่ต้องทำ มากกว่าเอาไว้จด first idea หรือ ความคิดที่อยู่ดีๆก็ปิ๊งขึ้นมา ผมอยากให้มีคนมาคอมเมนต์ไอเดียบ้าบอของผมด้วย อาจจะมีใครซักคนให้คำแนะนำได้ ว่าไอ้สิ่งที่ผมจดไว้ มันจะสามารถทำให้เป็นจริงได้อย่างไร ผมอยากให้มีสถานที่สำหรับผู้คนที่ต้องทำงานกับความคิด ได้แลกเปลี่ยนจินตนาการกัน เพราะบางอย่างที่เราคิดแบบฉับพลัน อาจจะไม่มีประโยชน์กับเรา แต่มันอาจจุดประกายให้เกิดไอเดียใหม่สำหรับคนอื่นก็ได้นี่นา คุณว่าไหม? นี่คงเป็นเหตุผลได้ว่าทำไมผมไม่อยากจดมันไว้อ่านคนเดียว...</p>
<p>ผมคิดว่า มนุษย์สามารถจินตนาการอะไรก็ได้ แต่สิ่งที่เราต้องจ่ายจะเกิดขึ้นเมื่อเราลงมือกระทำ และมันอาจจะสำเร็จหรือล้มเหลวก็ได้อีกเหมือนกัน ขึ้นอยู่กับว่าเราใช้อะไรมาประเมิน ถ้าเราใช้เงินประเมิน ความสำเร็จ ก็คือ ทำแล้วได้กำไร แต่ถ้าเราใช้ความสุขประเมิน ความสำเร็จ ก็คือ เราทำสิ่งนั้นแล้วเรามีความสุขมากกว่าความทุกข์ แต่ที่ผ่านมาผมแทบไม่ใช้อะไรมาประเมินความสำเร็จเลย ผมเลยไม่รู้ว่า ตัวเองกำลังก้าวหน้าหรือถอยหลัง... </p>
<p>ต่อไปผมจะใช้ ความสบายใจ ไว้ประเมินความสำเร็จของตัวเองครับ ^^</p>
