---
title: จากเอียงขวา มาชิดซ้าย
layout: default
lang: th
---

<p>ไม่ได้มีนัยยะทางการเมืองแต่อย่างใด (แม้จะเปลี่ยนธีมในวันชาติ - 24 มิถุนายน) แค่ทดสอบธีมใหม่ที่ปล่อยให้มันเอียงซ้ายไปตามธรรมชาติของบราวเซอร์ (อันเดิมบังคับให้มันเบียดขวา) และยังคงไร้สีสันเช่นเดิม ไม่ได้ทะเลาะเบาะแว้งกับ CSS แต่เพราะยังเลือก color scheme ไม่ได้ เว็บไซต์โทน ขาว-ดำ อาจดูจองหองเกินไป สำหรับผู้ใช้เว็บทั่วไปที่ชินกับสีของลิ้งค์ที่แตกต่าง แล้วค่อยเปลี่ยนสีสันให้มันทีหลัง ตอนนี้แค่ทดลองหา baseline สำหรับ drupal theme (อีกหน) เลยยังไม่อยากใส่สีอะไรลงไปให้เคืองตา (ตัวเอง) และรู้สึกหงุดหงิดกับการเรนเดอร์ธีมของ drupal อย่างที่ไม่เคยรู้สึกมาก่อน มันมีข้อดีมากกว่าข้อเสีย แต่บางครั้งเราก็ไม่ได้ต้องการแบบเดิมเสมอไป ในที่สุดก็ต้องแฮ็ค!</p>
<p>ทำแล้วทิ้งไป 3 ธีมในเวลา 1 เดือน เห็นจะได้ สุดท้ายก็ได้รู้ว่า มันไม่ได้อยู่ที่ธีมหรือ CMS แต่ปัญหาใหญ่คือ ตัวเองยังคิดไม่ตกว่าจะเอายังไงเนื้อหาของเว็บไซต์ (และชีวิตตัวเอง) เลยไม่รู้จะออกแบบธีมใหม่ไปทำไม แม้หน้าตาก็สำคัญ แต่ถ้าไม่รู้ว่าเราทำบางอย่างไปเพื่ออะไร เราก็จะไม่เห็นประโยชน์ใดๆที่จะต้องเปลี่ยนแปลงมัน - <em><a href="http://en.wikipedia.org/wiki/Form_follows_function">Form Follows Function</a></em></p>
<p>หวังว่าหลังจากวันนี้ ตัวเองจะกลับมาพูดคุยกับชาวบ้านได้เหมือนเดิมอีกครั้ง และ ค้นพบเป้าหมายบางอย่าง เพื่อบางสิ่ง สำหรับบางคน (หรือบางเว็บไซต์)</p>
