---
title: Thanks Google Apps
layout: default
lang: th
---

<p><em>ผมประทับใจบริการจากทีมงาน Google Apps มาก เหตุเกิดจาก...</em></p>
<p>ผมลงทะเบียนใช้งาน google apps สำหรับ webzer เมื่อหลายเดือนก่อน จนผมลืมว่าเคยสมัครไว้แล้ว พอลงทะเบียนซ้ำมันก็เลยบอกว่า มีคนใช้โดเมนนี้สมัครตัดหน้าผมไปแล้ว! (ข้าพเจ้านั่นเอง) ก็เลยรื้ออีเมลเก่าๆดูแล้วก็หาพาสเวิร์ดจนเจอ แต่ปัญหาคือผมดันล็อคอินไม่ได้ ลองหาวิธีรีเซ็ตพาสเวิร์ดหลายวิธีก็ไม่ได้ผล ก็เลยส่งอีเมลไปขอให้ทีมงานเค้าช่วยที ปรากฏว่ารวดเร็วเกินคาด อีเมลทุกฉบับที่ผมส่งไป ได้รับการตอบภายใน 3 ชั่วโมง (ในหน้าขอความช่วยเหลือบอกไว้ว่า 2 วัน) ผมเองต่างหากที่ตอบอีเมลเค้าช้า (12 ชั่วโมง)</p>
<p>ตอนแรกผมคิดว่าคงเป็นระบบอัตโนมัติ แต่มาแน่ใจว่าได้คุยกับมนุษย์ ก็เพราะว่า หลังจากเค้าช่วยแก้ปัญหาให้ผมได้แล้ว ผมก็ส่งอีเมลไปขอบคุณ (ส่งไปอย่างนั้นเอง ไม่คิดว่าจะมีใครอ่าน) ปรากฏว่ามีอีเมลตอบกลับมาด้วยแฮะ คือ ขอบคุณที่ผมส่งฟีดแบ็คไป ก็เลยรู้สึกประทับใจในบริการที่รวดเร็ว</p>
<p>ว่าแล้วก็พูดถึงข้อดีของ google apps ซะหน่อย ผมก็ไม่ได้ใช้งานอะไรมันมาก เพราะไม่อยากฝากชีวิตไว้กับกูเกิลมากเกินไป แต่ผมต้องการมีอีเมลดีๆ ดูเป็นส่วนตัวหน่อย สำหรับใช้กับ webzer เช่น <a href="mailto:myname@webzer.net">myname@webzer.net</a> แล้ว google apps ก็ให้ได้ (ความจุอีเมลตอนนี้ แอคเคานต์ละ 6.5GB ตอนแรกผมโลภมาก ขอไป 10,000 เลยได้มา 2,000 แอคเคานต์ ใช้ทั้งชาติก็ไม่หมด!) </p>
<p>ใครอยากรู้ว่า google apps ใช้ทำอะไรได้บ้าง ก็ลองไปอ่านภาคภาษาไทยดูที่ <a href="http://www.scriptdd.com/webtip/google_apps.html">scriptdd.com</a> ส่วนวิธีการติดตั้ง google apps ก็มีอธิบายไว้ที่ <a href="http://www.pornthip.com/googleapps/GoogleApps_Admin_V2.0.htm">pornthip.com</a> (อธิบายละเอียดมาก อ่านกันให้หนำใจไปเลย)
</p>
