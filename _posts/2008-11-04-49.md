---
title: Drupal.in.th ทำให้ข้าพเจ้าของขึ้น!
layout: default
lang: th
---

<p>ผมกำลังวางแผนจะรวบรวมวิธีการทำธีมสำหรับ drupal ปัญหาอย่างเดียวที่มีตอนนี้คือ "ขี้เกียจ" เพราะยังไงซะ ตัวเองก็หาเวลาว่างได้ไม่ยาก เพราะไม่ได้ทำงานประจำ แต่ความขี้เกียจของผมเริ่มหายไปเมื่ออ่าน <a href="http://drupal.in.th/node/849">กระทู้ที่ชวนให้ของขึ้น</a> ใน drupal.in.th เลยมีแรงขับเพิ่มขึ้นมา(นิดนึง) อยากจะเขียนให้มันเป็นภาษาไทยที่เข้าใจได้ง่ายๆ และเอาไปใช้ได้จริง</p>
<p>ผมไม่ค่อยให้ความสำคัญกับเรื่องเทคนิคซักเท่าไหร่ แต่ใส่ใจหลักการที่อยู่เบื้องหลังการทำงานมากกว่า แต่... ถ้าเอาแต่พูดเรื่องหลักการ ใครจะสนใจฟังล่ะ? ถ้าไม่ใช่คนที่อยากรู้จริงๆเค้าคงไม่อ่าน และจริงๆข้อมูลไม่น้อยที่ผมหาในอินเตอร์เน็ต ก็เป็น tutorials บอกขั้นตอนการทำแบบทีละขั้นจนจบกระบวนการ คิดว่าคนที่สนใจปรับแต่งธีมสำหรับ drupal ก็คงต้องการข้อมูลลักษณะนั้นเหมือนกัน</p>
<p>ตอนนี้คิดอะไรออกนิดหน่อยแล้ว เพื่อให้ตัวเองไม่ต้องพล่ามเรื่องการออกแบบมากมาย ก็ตัดปัญหาโดยการเลือก Free CSS Template มาพอร์ตเป็นธีมของ drupal ซะเลย ตอนนี้กำลังเลือกว่าจะเอาตัวไหนมาเป็นต้นแบบดี หลังจากเลือกได้แล้ว ก็จะทยอยเขียนวิธีการทำธีมทีละขั้นไว้ในนี้</p>
<p>ส่วนเรื่องเกี่ยวกับการออกแบบ ก็จะ(พยายาม)ทยอยเขียนเหมือนกัน พอดีเกิดปิ้งขึ้นมาว่า <a href="http://drupal.in.th/node/1154">อยากเห็นหน้าตาใหม่ของ drupal.in.th</a> ไม่มีใครเรียกร้อง แต่ผมเสนอหน้าเอง เลยทิ้งไอเดียไว้ที่นั่น ตอนนี้ยังคิดอะไรไม่ออก รู้แต่ว่าอยากออกแบบใหม่ตั้งแต่ต้นเลย ไม่ใช่เอาธีมอื่นมาดัดแปลง กำลังหาคอนเซ็ปต์มาคุมลักษณะของธีม จะได้ไม่กระเจิดกระเจิง โจทย์แรกที่ต้องขบให้แตกก่อน คือ</p>
<p><strong>Drupal.In.Th(ailand)</strong> ถ้าเป็นโจทย์นี้ คาแรคเดอร์ที่ต้องหา มี 3 ตัว คือ 1.Drupal 2.Thai 3.Community ตัวที่ 1 กับ 2 เป็นคาแรคเตอร์จากภายนอก แต่ตัวที่ 3 ต้องเรียนรู้จากชุมชน เพื่อค้นหาลักษณะเฉพาะของ <a href="http://drupal.in.th/">drupal.in.th</a></p>
<p>จะได้เรื่องหรือไม่ได้เรื่องยังไง อย่างน้อยก็ดีกว่าปล่อยให้ webzer ร้างเฉยๆล่ะน่า...</p>
