---
title: Grid design and my Webzer
layout: default
lang: th
---

<p>ผมกำลังทดลองผสมผสานหลักการหลายๆอย่าง เกี่ยวกับงานออกแบบเว็บไซต์ แรกเริ่มเดิมที ผมสนใจแนวการออกแบบของ <a href="http://www.markboulton.co.uk/about">Mark Boulton</a> (คนเดียวกับที่กำลัง <a href="http://drupal.org/node/295037">Redesign ให้กับ Drupal.org</a> นั่นแหละ) ผมไม่ได้ชอบแนว Minimalism แต่เป็นเพราะพี่แกเนี้ยบมาก หลักการแน่นปึ้ก โดยเฉพาะแนว Grid Design ที่พี่แกย้ำนักย้ำหนา ว่าต้อง "วัด แล้วก็ วัด" <strong>ไม่มีมั่วแม้แต่พิกเซลเดียว</strong> สมกับที่เป็น Typographic Designer มาก่อนจริงๆ</p>
<p>ผมเร่ิมอ่าน <a href="http://markboulton.co.uk/articles/detail/five_simple_steps_to_better_typography/">Five Simple Steps to better typography</a> ของ Boulton จึงทำให้มองเห็นความไร้ระเบียบของตัวเอง (รวมถึงเว็บไซต์ทั่วๆไปด้วย) บ่อยครั้งที่เราดูผลงานของมืออาชีพ จะไม่เห็นอะไรแปลกพิสดาร เพราะคนเหล่านี้ ไม่ได้ต้องการอวดฝีมือ แต่เรากลับรู้สึกได้ว่ามัน "ดูดี" นั่นเป็นเพราะคนพวกนี้ เขาฝึกฝนและคิดอย่างมีหลักการ จนพื้นฐานมั่นคง และคำนึงถึงคุณประโยชน์ มากกว่าลูกเล่นเพื่อเรียกร้องความสนใจแบบเด็กๆ ผลงานที่ออกมา เลยอยู่ห่างไกลจากคำว่า "งานทั่วๆไป"</p>
<p>ผมออกแบบธีมใหม่ โดยทำการ "วัด แล้วก็ วัด" เพื่อทดสอบความละเอียดของตัวเอง โดยได้แรงบันดาลใจจาก <a href="http://www.subtraction.com/about/">Khoi Vinh</a> Design Director ของ <a href="http://www.nytimes.com/">NYTimes.com</a> Khoi Vinh เป็นเจ้าพ่อ Grid Design อีกคนนึง ผมอ่านบทความสั้นๆ เรื่อง <a href="http://www.subtraction.com/archives/2004/1231_grid_computi.php">Grid Computing… and Design</a> อ่านจบก็ถึงกับอึ้ง แม่ง... วัดทุกพิกเซลจริงๆด้วย! ส่วนโทนสีขาว-ดำ ผมไม่ได้ตั้งใจจะเลียนแบบ <a href="http://www.subtraction.com/">Subtraction.com</a> หรอกนะครับ เพียงแต่ผมต้องการเริ่มต้นแบบ Monochrome ธีมของผมก็เลยออกมาคล้ายๆกับ Subtraction.com</p>
<p>ผมกำลังเรียนรู้ , ฝึกฝน และกำลังทำความเข้าใจ ทั้งในเรื่องการออกแบบ และ ลักษณะเฉพาะของเว็บไซต์ รู้สึกว่าการออกแบบเว็บไซต์นั้น ไม่ต่างจาก งานสถาปัตยกรรมเท่าไร เพราะมันเป็นทั้งศาสตร์และศิลป์ เราต้องเข้าใจคุณค่าและข้อจำกัด ของสื่อที่เรากำลังจะออกแบบ เช่นเดียวกับ สถาปนิกที่ต้องเข้าใจเรื่องวัสดุและโครงสร้างของอาคาร พอๆกับเรื่องรสนิยมทางศิลปะ คนทำเว็บก็ต้องเข้าใจเรื่องทางเทคนิค พอๆกับหลักการออกแบบเข่นกัน เพื่อให้เลือกเครื่องมือออกแบบที่เหมาะสมที่สุด</p>
<p>ยังเหลืองานต้องแก้ไขอีกหลายส่วน เพราะผมยังไม่ได้ดูหน้าเว็บใน IE เลย (กลัวต้องแก้หนัก!) แต่มีเครื่องมือให้เราเอามาใช้ได้ฟรีมากมาย ขึ้นอยู่กับว่า เราจะใช้มันเป็นรึเปล่า....?</p>
