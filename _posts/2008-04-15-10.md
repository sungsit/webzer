---
title: Searching for web design principles
layout: default
lang: th
---

<p>ณ ช่วงเวลาหนึ่ง ผมเคยมั่นใจว่า ตัวเองมีความรู้ความเข้าใจเกี่ยวกับงานเว็บดีไซน์พอสมควรแล้ว แต่ ณ ช่วงเวลานี้ ผมกลับคิดว่า ไอ้สิ่งที่ผมรู้มาก่อนหน้านี้ <em>มันไม่ใช่แก่นสารเลยซักนิดนึง</em></p>
<!--break--><p>ผมกำลังทบทวนถึง <em>แก่นของเว็บไซต์</em> ว่าจริงๆแล้วมันทำหน้าที่อะไรกันแน่ เพราะที่ผ่านมาผมรู้สึกว่า ผมแตะต้องมันแค่ผิวเผิน แต่ไม่เข้าใจต้นกำเนิดของมันเลย ในฐานะคนที่ทำงานออกแบบอะไรซักอย่าง เราควรต้องรู้ว่า ไอ้สิ่งที่เรากำลังจะจัดการมันนั้น มันควรทำหน้าที่อะไรเป็นสำคัญ <em>หน้าที่ของเว็บไซต์คืออะไร?</em></p>
<p>ถ้า หนังสือ มีไว้ให้อ่าน และ เก้าอี้ มีไว้ให้นั่ง การออกแบบทั้งสองสิ่งนี้ ก็ควรตอบสนองประโยชน์ของมันเป็นหลัก ถ้าหนังสือเนื้อหาดีแต่ออกแบบมาให้อ่านตัวหนังสือได้ยาก หรือ เก้าอี้ผลิตจากวัสดุทันสมัยและแข็งแรงแต่นั่งไม่สบาย นั่นหมายความว่า <em>คนออกแบบสอบตก!</em></p>
<p>ผมคิดว่าการออกแบบเว็บไซต์ก็ควรคำนึงถึงประโยชน์ใช้สอยเป็นสำคัญเช่นกัน แต่ที่ผ่านมา ผมให้ความสำคัญกับลูกเล่นที่ไร้ประโยชน์มากเกินไป จนลืมนึกถึงแก่นของมัน แต่ผมไม่ได้ปฏิเสธการตกแต่งนะครับ เพียงแต่มันควรจะเป็นส่วนเสริม</p>
<p>ถ้าเป็นไปได้ผมจะเริ่มค้นหาแก่นของเว็บไซต์และพื้นฐานเกี่ยวกับการออกแบบเว็บไซต์ที่ดี ผมกำลังรวบรวมข้อมูล และก็กำลังทดลองปฏิบัติจริง โดยการออกแบบเว็บไซต์แห่งนี้ใหม่ ตอนนี้ก็เริ่มไปแล้วส่วนนึง ผมทำธีมใหม่ให้ webzer โดยพยายามเก็บเอาไว้เฉพาะส่วนที่คิดว่าจำเป็น พวกลูกเล่นทั้งหลาย กวาดทิ้งไปหมดแล้ว</p>
<p>แล้วผมควรจะรู้อะไรบ้างล่ะ? ผมกำลังหาคำตอบครับ</p>
