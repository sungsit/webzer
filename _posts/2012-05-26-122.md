---
title: ถ้าเราทนได้ ลูกหลานเราก็จะเป็นรายต่อไป
layout: default
lang: th
---

<p>3,000 ปีก่อน คนขี้สงสัยนาม <a href="http://th.wikipedia.org/wiki/%E0%B9%82%E0%B8%AA%E0%B8%81%E0%B8%A3%E0%B8%B2%E0%B8%95%E0%B8%B5%E0%B8%AA">Socrates</a> ถูกกล่าวหาว่าเป็นภัยต่อความมั่นคงของรัฐ เพราะวิจารณ์ความเชื่อของชาวเอเธนส์ส่วนใหญ่ เขาไม่หนีโทษประหารแม้จะทำได้ เพราะเขาต้องการยืนยันว่าตัวเองไม่ได้เป็นภัยต่อรัฐหรือชาวเอเธนส์ และนักปรัชญาก็ไม่มีวันหยุดตั้งคำถาม มนุษย์ก็ไม่มีวันหยุดคิดเช่นกัน เขาดื่มยาพิษฆ่าตัวตายตามคำพิพากษา เมื่อเขาตายคนรุ่นหลังจึงยังคงตั้งคำถามเกี่ยวกับความยุติธรรมจนถึงปัจจุบัน</p>
<p>3,000 ปีต่อมา เรื่องราวคล้ายๆกันนี้ก็ยังดำรงอยู่ในสังคมไทย เพียงแต่เกิดขึ้นกับคนทั่วไป <a href="http://freedom.ilaw.or.th/th">ใครก็ได้ที่ไม่จำเป็นต้องเป็นคนขี้สงสัยหรือนักปรัชญา</a> ผู้คนใช้ <strong>ม.112</strong> เพื่อปกป้องความเชื่อของตัวเองมากกว่าสถาบันกษัตริย์ที่พวกเขาอ้างถึง ใครก็ใช้กฎหมายมาตรานี้เพื่อทำร้ายใครก็ได้ โดยไม่มีตัวแทนจากสถาบันกษัตริย์มารับรู้เป็นพยาน เป็นผู้กล่าวโทษ หรือเป็นเจ้าทุกข์แต่ประการใด กระบวนการไต่สวนและตัดสินกระทำโดยไม่มีความคิดเห็นใดๆจากผู้ที่เกี่ยวข้องกับสถาบันกษัตริย์โดยตรง (ทุกคนคิดว่าตัวเองเป็นตัวแทนของสถาบันกษัตริย์ได้เช่นนั้นหรือ?) ผู้ถูกกล่าวหาส่วนใหญ่ไม่ได้รับอนุญาตให้ประกันตัว มีอัตราโทษที่สูงเทียบเท่าอาชญากร และรัฐก็ใช้เป็นเครื่องมือในการควบคุมพลเมืองให้เงียบ ห้ามคิด ห้ามถาม ห้ามวิจารณ์</p>
<p><strong>เราจำเป็นต้องแยกแยะระหว่างกฎหมายที่ไม่เป็นธรรมออกจากสิ่งที่เราเทิดทูน เราไม่ควรปล่อยให้ใครใช้กฎหมายที่อ่อนไหวเพื่อจุดประสงค์ทางการเมือง โดยไม่ใส่ใจเจตนาของผู้ถูกกล่าวหาหรือเจตนาแอบแฝงของผู้กล่าวโทษ</strong> </p>
<p>เชื่อว่าไม่ใช่ทุกคนที่ไม่เห็นด้วยกับกฎหมายที่ไม่เป็นธรรมจะต้องการดูหมิ่นกษัตริย์ และไม่ใช่ทุกคนที่เทิดทูนกษัตริย์จะอยากให้กฎหมายที่ไม่เป็นธรรมดำรงอยู่ เราจำเป็นต้องมองให้เห็นสีอื่นๆ โลกไม่ได้มีแค่สีขาวกับสีดำ (หรือเหลืองกับแดง)</p>
<p><a href="http://www.youtube.com/watch?v=1wULJgK8is0"><strong>ถ้าเราทนได้ ลูกหลานเราก็จะเป็นรายต่อไป</strong></a></p>
