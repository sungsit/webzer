---
title: Search Thai module
layout: default
lang: th
---

<p>ผ่านไป 3 เดือน นับตั้งแต่ <a href="/node/110">การแฮ็คหน้าด้านๆครั้งแรก</a> ในที่สุดก็มีเวลาว่างพอจะทำ <strong>Search Thai Module</strong> ให้เสร็จ ตอนแรกเปิดโปรเจ็คต์ไว้ก่อนที่ <a href="https://github.com/sungsit/search_thai">github.com</a> แต่เผื่อบางทีใช้ Drush สะดวกกว่า Git ก็เลยเปิดโปรเจ็คต์ทางการไว้ซะเลยที่  <a href="http://drupal.org/project/search_thai">drupal.org</a></p>
<p>ความตั้งใจคือทำ module ง่ายๆที่เพิ่มเติมความสามารถของ core search เดิมให้จัดการการค้นหาและทำดัชนีภาษาไทยได้ดีขี้น เพราะเห็นมี CJK Handling สำหรับจัดการภาษาจีน, ญี่ปุ่น และเกาหลีอยู่ เลยเอามาเป็นตัวอย่างสำหรับ Search Thai ได้ไม่ยาก แต่โดยส่วนตัวไม่ค่อยชอบ full-text search กับ database ของ Drupal เพราะใช้ Apache Solr เร็วและมีประสิทธิภาพกว่ามาก แต่ไม่ใช่ทุกคนจะติดตั้ง Solr ในเซิร์ฟเวอร์ได้ บางคนใช้ shared host ก็หมดสิทธิทำอะไรกับเซิร์ฟเวอร์ ก็เลยทำ module ไว้เป็นทางเลือก แม้จะไม่ใช่ทางเลือกที่ดีที่สุดแต่ก็คงพอแก้ขัดกันได้</p>
<p>อยากอธิบายว่า <strong>Search Thai</strong> ทำงานยังไง แต่ขี้เกียจ ลองดูใน code ก็น่าจะรู้กัน สั้นๆคือ ใช้ Regular Expression จัดการกับ Unicode range ของตัวอักษรไทย และใช้ตัวอักษรบางตัวเป็นตัวจำกัดขอบเขตของคำไทยก่อนที่จะเก็บเป็น tokens หรือชิ้นส่วนสำหรับประกอบเป็นคำไทยเพื่อการค้นหา พยายามหาวิธีลดขนาด search index ให้ได้มากที่สุด โดยตัดวรรณยุกต์และเครื่องหมายที่ไม่จำเป็นออกก่อนทำดัชนี มันจะได้ไม่นับเป็นตัวอักษร ตอนแรกตัดสระบนและล่างออกด้วยซ้ำไป แต่ได้ผลการค้นหาไม่ค่อยถูกต้องเท่าไหร่ เลยต้องเก็บสระไว้</p>
<p>สิ่งที่ยังขาดไปสำหรับ Search Thai Module คือ <strong>การตัดคำไทย</strong> และ <strong>การทำไฮไลต์ผลการค้นหา</strong> เพราะ Drupal ใช้ space และอักขระอื่นๆในภาษาอังกฤษเป็นตัวตัดคำและมันง่ายกว่าภาษาไทย ซึ่งภาษาเราเขียนแบบไม่เว้นช่องว่างระหว่างคำในประโยค เลยหา logic สำหรับนิยาม word boundary ลำบาก เคยลองเพิ่มพจนานุกรม อย่าง <a href="http://linux.thai.net/projects/libthai">libthai</a> เข้าไปแล้ว แต่ php ไม่เหมาะกับงาน regex กับพจนานุกรมที่มีคำเป็นหมื่นๆแน่ เล่นเอาเครื่องแฮงค์ไปเลย (ลองใช้ ruby ตัดคำไทยพอไหว แต่ก็ทรมาน cpu ไม่ใช่น้อยเหมือนกัน)</p>
<p>การตั้งค่าและวิธีใช้งานไม่ซับซ้อนอะไรเพราะพ่วงกับ core search อยู่แล้ว ลองอ่านเพิ่มเติมที่หน้าโปรเจ็คต์ ถ้าใครมีคำแนะนำก็เสนอแนะได้ครับ ผมกำลังหา logic สำหรับตัดคำไทยเบื้องต้นโดยไม่ใช้พจนานุกรมอยู่</p>
