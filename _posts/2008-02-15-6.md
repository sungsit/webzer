---
title: Webzer to Drupal 6
layout: default
lang: th
---

<p>หลังจากใช้ drupal 5.7 ได้ครึ่งเดือน และหลังจาก <a href="http://drupal.org/drupal-6.0">drupal 6.0</a> คลอดออกมาได้หนึ่งวัน <a href="/">webzer</a> ก็อัพเดตตามทันควัน เปล่าเลย... ไม่ได้กลัวเชย ที่ต้องอัพเดตอย่างรวดเร็ว เพราะตอนนี้ยังไม่ค่อยมีเนื้อหาเยอะเท่าไหร่ กลัวว่าปล่อยไว้นานจะเกิด อาการดาต้าเบสเฟ้อ error เป็นหย่อมๆ เลยทำมันวันนี้ซะเลย ก่อนที่จะขี้เกียจ</p>
<p>ขั้นตอนการอัพเดตจาก drupal 5.X เป็น 6.X ก็ไม่ได้ยุ่งยากอะไร เพราะเราไม่ค่อยได้ใช้โมดูลเสริมเท่าไหร่ แต่ที่ยุ่งยากคือ ต้องแก้ธีมใหม่ ให้เข้ากับเวอร์ชั่น 6 โชคดีอีกเหมือนกันที่ธีมนี้ไม่ได้ซับซ้อนอะไรมาก เลยใช้เวลาแก้ไม่ถึงชั่วโมง แต่ก็ยังห่างไกลจากคำว่า สมบูรณ์แบบ เพราะบางส่วนยังแก้ไม่ตก ดูเหมือน drupal จะเอา javascript มาใช้อำนวยความสะดวกมากกว่าเดิมเยอะเลย โดยเฉพาะในส่วน admin ธีมนี้ก็เลยยังแสดงผลผิดพลาดอยู่หลายจุด แต่ก็พอถูไถใช้ไปก่อนได้ โอกาสต่อไปคงได้เล่าถึงวิธีการอัพเดตจาก drupal 5.X เป็น drupal 6.X และ ถ้าคุ้นเคยกับการทำธีมสำหรับ drupal 6.X แล้ว ก็จะเขียนวิธีการสร้างธีมไว้ด้วย เผื่อมีคนอยากจะรู้</p>
<p>ตอนนี้ก็ถึงเวลาต้องนอนพักผ่อน ก่อนที่จะมามึนหัวกับวิธีการสร้างธีมสำหรับ drupal 6.X เพราะอ่านดูคร่าวๆ จาก <a href="http://drupal.org/node/221881">Theme Guide (Drupal 6)</a> แล้ว ก็ชวนให้มึนหัวไม่น้อย</p>
