---
title: Drupal theming approaches
layout: default
lang: th
---

<p>อ่าน <a href="http://drupal.in.th/node/2309">drupal.in.th/node/2309</a> แล้วเกิดอยากเขียนบล็อกขึ้นมา เพราะเท่าที่ติดตามดู หลายๆอย่างใน Drupal กำลังเปลี่ยนไปในทางที่ดีขึ้น รวมถึงแนวทางการทำธีมที่สะดวกมากขึ้นด้วย ยกตัวอย่างเท่าที่นึกออกตอนนี้ และเกี่ยวกับกระทู้ที่อ้างถึงด้านบน ก็เช่น</p>
<p>ถ้าต้องการปลดปล่อยตัวเองจาก block regions ใน drupal ก็ต้องลองเล่น <a href="http://drupal.org/project/panels">panels</a> + <a href="http://drupal.org/project/skinr">skinr</a> + <a href="http://drupal.org/project/views">views</a> เหมาะสำหรับเว็บไซต์ที่ต้องการเลย์เอาต์ซับซ้อน(มากๆ) เราไม่ต้องเซ็ต block regions ไว้ในธีมเลยก็ได้ แต่ override ใน panels-*-.tpl.php , views-*-.tpl.php แล้วก็กำหนด css style ผ่านทาง skinr</p>
<p>ใครเคยใช้ wordpress มาก่อนจะคุ้นเคยกับวิธีการธีมแยกส่วนแบบนี้ แต่ panels, views ของ drupal ยืดหยุ่นกว่านั้นมาก เพราะเราสามารถ override แต่ละ field ได้เลย ส่วนข้อเสียคือ template files ทั้งของ panels และ views มักจะให้ mark-up มาเผื่อเสมอ ต้องคอยกวาดทิ้ง!</p>
<p>ถ้ายังไม่หนำใจ ต้องการอิสระในการจัดการแต่ละ sections ก็ + <a href="http://drupal.org/project/context">context</a> เข้าไปอีกตัว เพื่อช่วยตั้งเงื่อนไข และ action สำหรับการแสดงผลแต่ละ sections ได้เองอย่างอิสระ</p>
<p>อีกตัวที่ทำให้ back-end ของ drupal 6 น่าใช้มากขึ้น ก็ต้องเป็น <a href="http://drupal.org/project/admin">admin</a> ซึ่งจะคล้ายกับ UI ใหม่ของ drupal 7 และคนทำธีมก็ไม่ต้องพะวงว่าต้องแก้ธีม back-end ให้เสียเวลาอีกต่อไป!</p>
<p>ส่วนใครที่สนใจ theme preprocess ใน Drupal ขอแนะนำให้ดาวน์โหลด <a href="http://drupal.org/project/studio">studio</a> มาแงะดูโค้ด เพราะแยกแต่ละ function ออกมาไว้ในไฟล์ .inc ทีละฟังชั่นเลย ทำให้ดูได้ง่ายกว่าใน template.php</p>
<p>วิธีการทำธีมแนวที่ว่ามาข้างต้น อาจช่วยให้ในอนาคต เราจะได้เห็น contributed themes ของ Drupal ที่สวยงามมากขึ้น เพราะคนทำธีมทั้งหลายสามารถโยนความรับผิดชอบต่อ back-end UI ไปที่ตัวโมดูลได้เลย แล้วการทำธีม Drupal ก็จะกลายเป็นงาน front-end ที่เปี่ยมสุข (หวังว่าจะสุข ทั้งคนใช้และคนทำ)</p>
