---
title: Theming jerk!
layout: default
lang: th
---

<p><em> กำลังมั่วอยู่กับการทำธีม</em></p>
<p>2-3 วัน มาแล้วที่ยังมั่วอยู่กับการทำธีมสำหรับ drupal 6.x ใช่ว่าจะไม่เคยทำ แต่พักนี้มันตื้อพิกล งงกับ css ทั้งๆที่แต่ก่อนก็พอถูไถเอาตัวรอดไปได้ สงสัยคงจะไปเล่น javascript มากไปหน่อย เลยลืมพื้นฐานไปเลย</p>
<p>ผมกำลังจะเปลี่ยนธีมของเว็บไซต์อีกแห่งนึง ซึ่งสร้างจาก drupal เหมือนกับ webzer แห่งนี้ เหตุที่ต้องทำธีมใช้เองเพราะว่า drupal ไม่ค่อยมีธีมสวยๆให้เลือกมากนัก ต่างจาก wordpress ที่มีธีมให้เลือกมหาศาล จนอยากจะเปลี่ยนทุกวัน แต่อย่าเลย เพราะธีมที่ใช้อยู่ตอนนี้ก็ดีอยู่แล้ว ขีนเปลี่ยนไปเปล่ียนมาชาตินี้อาจไม่ได้เขียนอะไรใน blog เพราะมัวแต่เปลี่ยนธีม</p>
<p>ผมออกแบบธีมไว้เยอะเหมือนกัน แต่ไม่เคยจะทำเสร็จซักอัน หรือบางอันก็แต่งไปแต่งมาจนเละ แล้วก็ทิ้งไปเลยก็มี ความจริงแล้ว ถ้าทำให้มันเสร็จๆไปมันก็ไม่ยากหรอก แต่ผมอยากจะคิดมากเอง  เพราะงานออกแบบเว็บไซต์ที่ดีต้องคำนึงถึงเรื่อง accessibility ด้วย ไม่ใช่เอาสวยเข้าว่า แต่กลับเข้าเว็บได้ยาก อันนี้ถือว่าเป็นการทำเว็บที่แย่ (ซึ่งพบเห็นได้ทั่วไป)</p>
<p>ว่าไปแล้ว เวลาส่วนมากของผม ก็หมดไปกับการทำธีมหรือเทมเพลตของเว็บไซต์นี่แหละ ทำตั้งแต่เทมเพลตแบบ static page จนถึง เทมเพลตแบบ dynamic page ที่ใช้กับ cms ทั้งหลาย ว่าแล้วก็อยากจะเขียนบันทึกเกี่ยวกับการทำธีมของเว็บไซต์ไว้เหมือนกัน เอาไว้กันลืม เพราะบางทีเคยใช้เทคนิคบางอย่างแล้วได้ผลดี แต่นานไปกลับลืม กลับมารื้อวิชาอีกก็ไม่รู้เก็บไว้ที่ไหน <strong>เซ็งตัวเองว่ะ!</strong></p>
