---
title: แอบดูการรื้อดีไซน์ของ Drupal.org
layout: default
lang: th
---

### Watching Drupal.org Redesign

<p><a href="http://drupal.markboultondesign.com/iteration7/homepage_notloggedin.html"><br><img src="http://lh3.ggpht.com/_Y0CVoTNHnqo/SRcR-MzLEkI/AAAAAAAAAOQ/BjyHux7Ffh8/s400/drupal-redesign-home7.png" alt="Drupal Redesign Iterartion #7 | Homepage"><br></a></p>
<p>คงพูดได้เต็มปากว่า ในบรรดา Open Source CMS ชั้นนำของโลก <a href="http://drupal.org/">เว็บไซต์ของชาว Drupal หน้าตาเชยสุดๆ</a> แม้ drupal จะเป็น CMS ที่เปี่ยมประสิทธิภาพและวางใจได้มากๆ (<a href="http://buytaert.net/drupal-overall-winner-of-packt-open-source-cms-awards">ปีนี้ 2008 ได้ 2 รางวัลควบเลยทีเดียว</a>) แต่หลายคนก็กลัวที่จะใช้ drupal เพราะหน้าตามันข่มขู่ผู้ใช้งานไม่น้อย จำได้ว่าตอนที่ผมหัดใช้และติดตั้ง drupal ครั้งแรกๆ ก็ <strong>เอ๋อรับประทานไปเลย!</strong> ไปไหนไม่ถูกจริงๆ เพราะ User Interface ที่ยากต่อการสร้างความคุ้นเคย ถึงขนาดไม่กล้าคลิ๊กสุ่มสี่สุ่มห้าเลยทีเดียว ถ้าให้เทียบกับ ui ของ <a href="http://wordpress.org/">Wordpress</a> ก็คงบอกได้ว่าเป็น <strong>Godzilla กับ Kitty!</strong> (คงไม่ต้องบอกมั้ง ว่าอะไรเป็น Godzilla หรือ Kitty ?)</p>
<!--break--><p>เออ... ไม่ได้ตั้งใจจะบ่นเรื่อง ui ซะหน่อย กลับมาเรื่อง <strong>การรื้อ drupal.org</strong> กันดีกว่า</p>
<p>หลังจากเมื่อเดือนสิงหาคมปีนี้ Design Studio เล็กๆจาก Cardiff อย่าง <a href="http://www.markboultondesign.com/">Mark Boulton Design Ltd.</a> เข้ามารับหน้าที่ <a href="http://drupal.org/node/295037">ออกแบบหน้าตาใหม่ให้กับ drupal.org</a> ตอนนี้กระบวนการก็ดำเนินไปอย่างน่าสนใจทีเดียว ผมไม่ได้สนใจเรื่องนี้เพราะว่ามันเกี่ยวกับ drupal เท่านั้น แต่มันเป็นโอกาสอันดี ที่เราจะได้ศึกษากระบวนการทำงานของนักออกแบบมืออาชีพ ที่ให้ความสำคัญกับ การใช้ตัวอักษร (Typography), การใช้พื้นที่ว่าง (Whitespace) , การวางองค์ประกอบ (Composition and Grid system) และ การสื่อสาร (Communication) อย่าง <a href="http://www.markboulton.co.uk/">Mark Boulton</a></p>
<p>ตอนนี้กระบวนการสร้างต้นแบบกำลังดำเนินไปถึง <a href="http://drupal.markboultondesign.com/iteration7/index.html">Iteration #7</a> หากใครเริ่มดูตั้งแต่ <a href="http://drupal.markboultondesign.com/iteration1/index.html">Iteration #1</a> ก็จะได้เห็นพัฒนาการของการวางโครงสร้างและจัดองค์ประกอบหน้าเว็บ <a href="http://www.markboulton.co.uk/journal/comments/five_simple_steps_to_designing_grid_systems_part_1/">ตามแนว Grid Design</a> ที่ Boulton ถนัด ผมคาดว่าตอนนี้ Boulton ยังไม่ค่อยได้ออกโรงเอง แต่ให้ <a href="http://www.disambiguity.com/">Leisa Reichelt</a> เป็นกองหน้า คอยดูเรื่องโครงสร้างของข้อมูลในส่วนต่างๆของเว็บไซต์ (Information Architect) ส่วน <a href="http://www.pixelingo.com/">Carolyn Wood</a> เก็บข้อมูลเกี่ยวกับผู้ใช้งานและวางรูปแบบเนื้อหา (User Experience Research and Content Strategy) หลังจากต้นแบบเริ่มลงตัวแล้ว ก็คงสนุกกับรายละเอียดการออกแบบยิ่งกว่านี้อีก (งานเว็บมืออาชีพของฝรั่งเขาแบ่งออกเป็นส่วนๆดีจัง ส่วนบ้านเราเหมาทำคนเดียวหมด โดนกดราคาอีกต่างหาก!)</p>
<p>สิ่งที่น่าติดตามยิ่งกว่า ก็คือ ครั้งนี้เป็นกระบวนการออกแบบเว็บไซต์ ที่ design studio ต้องรับมือกับ ชุมชน open source developers ขนาดใหญ่ เหมือนการมาพบกันระหว่าง สมองซีกซ้าย กับ สมองซีกขวา คนที่ถนัดกันคนละอย่าง เมื่อมาฟังเสียงของกันและกันแล้ว จะดัน drupal.org ออกมาแบบไหน? ผมมองว่า <strong>มันต้องดีกว่าเดิมแน่ๆ</strong> (คงเหมือนกับตอนที่ <a href="http://www.happycog.com/design/wordpress/">Happy Cog มาจัดการ UI ใหม่ ให้ Wordpress</a>)</p>
<p><a href="http://drupal.markboultondesign.com/iteration7/getstarted.html"><br><img src="http://lh3.ggpht.com/_Y0CVoTNHnqo/SRcRqqmRxsI/AAAAAAAAANw/P9QC3Hsw9rI/s400/drupal-getstart7.png" alt="Drupal Redesign Iterartion #7 | Get Started"><br></a></p>
<p>ลองติดตามกระบวนการรื้อ drupal.org ได้ที่ <a href="http://groups.drupal.org/drupalorg-redesign-plan-drupal-association">Drupal.org redesign plan for the Drupal Association</a></p>
