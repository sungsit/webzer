---
title: รายงานผลประกอบการความสุขประจำปี 2553
layout: default
lang: th
---

<p>กำไรความสุขสุทธิ เพิ่มขึ้นจากปี 2552 100% และเป็นความสุขที่ผู้คนหยิบยื่นให้ทั้ง 100% แม้หน้าตาจะไม่บ่งบอก แต่ปรอทวัดความสุขไม่อาจโกหกได้ เมื่อเทียบกับปี 2550 แล้ว ถือว่าเพิ่มขึ้น 1000% (ปี 2550 - 2552 เกิดภาวะความสุขซบเซาขั้นวิกฤติ) และกำไรความสุขปี 2553 ถือเป็นอัตราเติบโตแบบก้าวกระโดดที่สุดนับแต่ปี 2541 - 2545 แม้ปีที่ผ่านมาจะไม่มีหุ้นส่วนความสุขเป็นตัวเป็นตนเหมือนปี 2541 - 2545 แต่ลงทุนด้วยความคาดหวังเพียงน้อยนิดแล้วความสุขเติบโตมหาศาล ถือว่าไม่เลว</p>
<p>เมื่อผลประกอบการก้าวหน้าเช่นนี้ จึงขอปันผลความสุขคืนสู่หุ้นส่วนทุกท่านครบเต็มจำนวนพร้อมดอกเบี้ยทบต้น หวังว่าปีนี้และปีต่อๆไปหุ้นส่วนที่รักทุกท่านจะช่วยกันมองหาลู่ทางการลงทุนในความสุขใหม่ๆมาให้ข้าพเจ้าหยิบยืมเช่นเคย แม้ข้าพเจ้าจะไม่ค่อยปรากฏตัว แต่ขอขอบคุณจากใจจริง</p>
<p>หมายเหตุ: เป็นกำไรความสุขส่วนบุคคล แม้ความสุขมวลรวมประชาชาติไทยปีที่ผ่านมาจะลดลงไปมากโข (วัดโดยปรอทของข้าพเจ้า) แต่สู้ต่อไป!</p>
